# Практикум №4 по ООП, спец. ИС

## Задачи

**1.** Да се реализира функция, която при подаден двоичен файл, съдържащ масив от числа, записва в два различни двоични файла четните и нечетните числа от него.

**2.** Да се създаде структура `Product`, която се описва със следните характеристики:
- име на продукта (до 100 символа);
- количество в наличност (цяло число);
- цена на продукта (дробно число);
- категория на продукта - `ELECTRONICS`, `CLOTHING`, `BOOKS`, `FOOD` или `BEAUTY`;
- доставчик на продукта (до 100 символа);

Да се създаде програма, която управлява склад от продукти, като информацията се съхранява в двоичен файл. 
Нека програмата поддържа следните функционалности:
- Зареждане на продуктите от двоичен файл в паметта;
- По подаден двоичен файл да се вкарат n продукта, като информация за тях се чете от конзолата. Ако информацията, въведена за някой продукт, е валидна, и ако няма вече такова име на продукт във файла, продуктът се запазва в двоичния файл;
- Промяна на информацията за наличното количество от даден продукт и записване на новите данни във файла;
- Извеждане на информация за всички продукти от склада;
- Извеждане на информация за конкретен продукт по подадено име;
- По подадено име на друг файл и категория да се запишат всички продукти от дадената категория в съответния файл.

**3.** Да се създаде програма, която реализира система за получаване на обяви за работа. 

Да се създаде структура `JobOffer`, която описва обява за работа и има следните характеристики:
- Име на фирмата - низ с максимална дължина 25 символа;
- Брой на програмистите в екипа;
- Брой на дните платен отпуск през годината;
- Сума, която ще бъде изплатена след успешното завършване на проекта.

Създайте функция, която прочита естествено число `n` от стандартния вход и след това прочита `n` обяви за работа. Обявите се запазват във файл, като ако във файла преди това е имало други обяви те не се изтриват.

Да се реализират следните функции:

- `filterOffer(const char* filePath, size_t minSalary);` - извежда на стандартния изход всички обяви със заплата по-висока от `minSalary`;
- `findOffer(const char* filePath, const char* name);` - проверява дали съществува обява от дадена фирма.

